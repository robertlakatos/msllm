A Debreceni Egyetem Informatikai
Bevezetés
Ezen informatikai szabályzat rendelkezik a Debreceni Egyetem Informatikai Karának
(továbbiakban DEIK) kezelésében lévő informatikai közmű és informatikai eszközök
felhasználási módjáról, a felhasználói jogokról, a különböző helyzetekben követendő
eljárásokról. A szabályozás feladata, hogy működtetésében, használatában és fejlesztésében
olyan eljárásokat írjon elő, amelyek a lehető legjobban biztosítják a DEIK felhasználói
közössége számára az informatikai közmű, szolgáltatások és eszközök fenti célokra való
rendeltetésszerű használhatóságát. Ezen felül meghatározza az üzemeltetők és felhasználók
jogait és kötelességeit, kijelöli felelősségük határait.
A DEIK elkötelezett abban, hogy a hallgatói és munkatársai számára folyamatosan bővülő
számítógépes szolgáltatásaival segítse az oktatási-kutatási tevékenységet.
A DEIK rendszerei az Debreceni Egyetem informatikai rendszerein keresztül kapcsolódnak az
Internetre, így jelen szabályzatot a Debreceni Egyetem informatikai szabályzatai kari
mellékleteként kell tekinteni.
Szabályzat hatálya
Időbeni hatálya
Az Informatikai Szabályzat 2017. június elsején lép hatályba, és visszavonásig érvényes.
Területi hatálya
Informatikai Szabályzat területi hatálya alá tartoznak:
● az informatikai infrastruktúra eszközei, és a hozzá tartozó alépítmények, helyiségek,
● számítógéptermek és a hozzájuk kapcsolódó helyiségek,
● a DEIK mindazon helyiségei, melyekben számítástechnikai berendezések üzemelnek.
A kari kutató-fejlesztő laboratóriumok működtetésére külön szabályzatok léteznek, ezért
ezekben a laboratóriumokban ezen szabályzatok mérvadóak.
Személyi hatálya
Informatikai Szabályzat hatálya alá tartoznak mindazok, akik a DEIK-kel munkavégzésre
irányuló jogviszonyban állnak, valamint azok a munkatársak, akik a DEIK tulajdonában lévő
informatikai eszközt, vagy a DEIK informatikai közművét használják.
Tárgyi hatálya
Informatikai Szabályzat tárgyi hatálya kiterjed a DEIK birtokában és tulajdonában lévő összes
informatikai vagyontárgyra, szerződés alapján üzembe helyezett, nem kari tulajdonban lévő
eszközökre (vezérlőeszközök, szerverek, munkaállomások, stb.), illetve – amennyiben a DEIK
informatikai közművét használja - külső, non-profit intézmények, szervezetek, illetve
munkatársak, hallgatók saját tulajdonú eszközeire, illetve számítógépeire, ezen belül
eszköztípusonként:
● a számítógép-hálózatok aktív és passzív elemeire,
● szerverekre és hálózati szolgáltatást nyújtó berendezésekre,
● valamennyi munkaállomásra, nyomtatóra,
● perifériákra és tartozékaikra,
● hordozható számítógépekre,
● adathordozókra, és
● valamennyi szoftverre.
Informatikai szabályzat alkalmazása
Az Informatikai Szabályzatot a következőként kell alkalmazni:
● új eszközök esetén a szabályzat hatálybelépésétől
● már működő eszközök, berendezések esetén 1 hónapos átmeneti/türelmi idővel.
A Kar minden alkalmazottja számára kötelező az általános rendelkezéseknek, illetve a
munkatársakra vonatkozó részek megismerése.
A szabályzatot éves rendszerességgel felül kell vizsgálni, a jogszabályi környezet, a technikai
feltételek miatti módosításokat át kell vezetni. A módosítást a Rendszergazdai Csoport
munkájáért felelős (későbbiekben illetékes) dékánhelyettes koordinálja és terjeszti fel a
dékánnak.
Vonatkozó jogszabályok
[1] A DE adatkezelési, adatvédelmi szabályzata, 2011
[2] Debreceni Egyetem Informatikai Szolgáltató Központ Informatikai Felhasználói
Szabályzat 2011
[3] A Debreceni Egyetem Informatikai Szolgáltató Központ informatikai
szolgáltatásaihoz kapcsolódó folyamatok biztonsági elemei 2011
[4] DE informatikai rendszerének üzemeltető szabályzata (Debreceni Egyetem,
Informatikai Szolgáltató Központ Informatikai Szolgáltatások) 2011
[5] Nemzeti Információs Infrastruktúra Fejlesztési Program Felhasználói
Szabályzata (AUP) 2008
Fogalmak
DEIKNET a kar számítógépes hálózata, beleértve a hálózati eszközöket, szervereket,
általános célú számítógépeket és rendszerszoftvereket. Részét képezik a következő
típusú eszközök: minden számítógépes hálózatra kötött számítógépes munkahely
(PC, hálózati nyomtató) és szerver, passzív adatátviteli vonalak, csatlakozók, hálózati
aktív elemek.
A DEIKNET tervezéséért, továbbfejlesztéséért és üzemeltetéséért a Dékáni Hivatal
részét képező Rendszergazdai Csoport felelős.
Kari rendszergazda a kar kezelésében lévő számítástechnikai eszközök
üzemeltetéséért, a számítógépek (és egyéb programozható eszközök) szoftvereinek
telepítéséért, karbantartásáért, fejlesztéséért, hibáinak feltárásáért, lehetőség esetén
javításáért, valamint a rendszer használat leíró dokumentáció elkészítéséért felelős
személy.
Tanszéki rendszergazda a tanszék kezelésében lévő számítástechnikai eszközök
beállításaiért, üzemeltetéséért, hibáinak felderítéséért felelős személy.
Belső felhasználó, azaz kari alkalmazott (oktató, Dékáni Hivatal munkatársa).
Külső felhasználó: diák vagy más, nem kari alkalmazásban lévő munkatárs.
Informatikai közmű: a betáplálási ponttól a felhasználói végpontokig terjedő aktív
és passzív hálózati elemek, szerverek és köztük lévő kábelezés összessége.
Szolgáltatások
Szolgáltatási szintek
Az informatikai szolgáltatások a következő szinteken valósulnak meg:
1. egyetemi szint. Az Informatikai Szolgálató Központ (továbbiakban ISZK) biztosítja az
egyetem informatikai alapszolgáltatásait (a közmű működtetése, felügyelete,
fejlesztése), a központi informatikai szolgáltatásokat (központi címtár, levelezés, vírus
és spamvédelem), valamint az ISZK szakemberei szakmai támogatást nyújtanak és
koordinálnak az alsóbb szintek informatikusai számára.
2. kari szint. A Rendszergazdai Csoport (továbbiakban RCs) a kari informatikai közmű
működtetését, felügyeletét, fejlesztését látja el, kari szolgáltatásokat üzemeltet
(levelezés, honlap, stb.), valamint a hallgatói laboratóriumok, a kari vezetés és a
Dékáni Hivatal munkatársai által használt számítógépeket tartja oktatásra, illetve
munkára alkalmas állapotban (telepítés, beállítások, hibaelhárítás.) Az RCs
szakemberei segítik a tanszéki rendszergazdák illetve kari munkatársak munkáját.
3. tanszéki szint. A tanszékvezető által kijelölt munkatárs a tanszéki munkaállomásokat
menedzseli, tanszéki eszközök (pl. nyomtatók) beállításában segédkezik.
4. munkaállomás szint. Lehetőség van arra, hogy a belső felhasználó a legálisan elérhető
operációs rendszerek, különféle felhasználói vagy éppen fejlesztői programok közül
tetszőlegesen választhasson; viszont ebben az esetben az általa használt
számítógépnek rendszergazdája lesz. A RCs ekkor csak hardverproblémák
elhárításáért lesz felelős, a szoftveres beállításokat a felhasználónak kell elvégeznie.
Olyan beállítások vagy szoftverek használata esetén, mely a kari közmű és
szolgáltatások működését megnehezíti, a munkaállomás hozzáférése, illetve rá
vonatkozóan egyes szolgáltatások (például nyomtatás) elérése korlátozható. (Nem
azonnali beavatkozást igénylő - mint például feltört munkaállomás - esetben a
korlátozást egy felszólítás előzi meg, mely tájékoztatja a felhasználót a problémát
okozó tevékenységről és a követendő magatartásról.)
Egyetemi szintű szolgáltatások
Az egyetemi polgárok által igénybe vehető szolgáltatások jelentős részét az ISZK biztosítja, a
kari Informatikai Szabályzat csupán felsorolja ezeket, lehatárolva a kari felelősségeket:
● eduID hálózati azonosító [2:4.2]
● központi openVPN szolgáltatás [2:4.6]
● eduroam WiFi hozzáférés [2:4.7]
● központi email szolgáltatás (@unideb.hu levélcímek és központi SMTP szerver) [2 4.9]
● Intézményi szoftverlicencek kezelése, szoftverek letöltése (soft.unideb.hu) [2:4.9]
● Központi egyéni webtárhely és shell account (http://web.unideb.hu/~eduID,
shrek.unideb.hu) [2:4.11]
● központi tanulmányi és elearning rendszerek (neptun.unideb.hu és
elearning.unideb.hu) [2:4.12]
● IP és hagyományos telefon szolgáltatás
Az Rendszergazdai Csoport ezekhez kapcsolódóan csupán közvetői szerepe van, a különféle
beállítások valamint a hibaelhárítás az ISZK feladata.
Felhasználóknak nyújtott kari szolgáltatások
● A https://zimbra.inf.unideb.hu címen is elérhető Zimbra levelezőrendszer
használatára jogosult minden belső felhasználó (beleértve a nappali tagozatos PhD
hallgatókat az ösztöndíjuk időtartamára).
● A arato.inf.unideb.hu címen webtárhely és shell elérés biztosított a belső
felhasználóknak. Indokolt esetben (tanszék, konferencia, stb.) írásbeli kérésre az
illetékes dékánhelyettes adhat további accountokat határozott időtartamra.
● A Gyires Béla tananyag tárház a karon vagy kari részvétellel készült oktatási
anyagainak repozitóriuma. Ide új tananyag tanszékvezetői ajánlással kerülhet be, az
illetékes dékánhelyettes közreműködésével.
● A kari szerverterem a lehetőséghez mérten (mind fizikailag létező, mind virtuális
szerverek tekintetében) szerverhoszting szolgáltatást biztosít belső felhasználói
számára kutatási/oktatási célok elérése érdekében.
● A hallgatói géptermekben a külső és belső felhasználók használhatják az ott
elhelyezett számítógépeket, az azokra telepített jogtiszta programokat.
Gazdaságosság
Az informatikai szolgáltatások kialakításának, működtetésének során figyelembe kell venni a
gazdaságossági és gazdálkodási szempontokat is. Folyamatosan követni kell az egyes
rendszerek, szoftverek és szolgáltatások árait, és azok, a felhasználói visszajelzések, valamint
a várható trendek figyelembe vételével kell meghatározni a fejlesztési irányokat, szolgáltatási
szinteket.
Szolgáltatási időszak, elérhetőségek
Az Rendszergazdai Csoport munkaideje
● hétfő-csütörtök 7:30-16:00
● péntek 7:30-13:30.
A Rendszergazdai Csoport elérhetőségét, a fogadóórák időpontját a kari honlap tartalmazza.
Az Rendszergazdai Csoport a sysadmin@inf.unideb.hu címre írt levélre 2 munkanapon belül
érdemi választ köteles adni.
Az Rendszergazdai Csoport munkaidőn kívül ügyeleti szolgáltatást nyújt, ami a 75375-ös
belső egyetemi melléken vagy a +36305359731 mobil számon érhető el. Ügyeletben a kari
infrastruktúra működését jelentős mértékben akadályozó probléma esetén kell azonnal
megkezdeni a hiba elhárítását. Lokális problémák esetén erre a következő munkanapon kerül
sor.
Üzemeltetői szabályzat
Rendszergazdai Csoport feladatai
● DEIK informatikai hálózat üzemeltetése (rendszernaplók napi átvizsgálása,
archiválása, javító/helyreállító munkák; végpontok adminisztrációja, rack
szekrények kábelezése, hálózati paraméterek beállítása), incidensek jelentése a
gazdasági dékánhelyettes irányába,
● Új felhasználók beléptetése, távozó felhasználók törlése a kari rendszerekben
● Szerverfunkciók üzemeltetése (DHCP, LDAP-mirror, SSH, HTTP, FTP, Licence;
rendszernaplók kezelése)
● Levelezőrendszer üzemeltetése (levelezőlisták karbantartása, vírus- és spamszűrés;
rendszernaplók kezelése, szükség szerint javítás/helyreállítás)
● Dékáni Hivatal számítógépeinek, berendezéseinek üzemeltetése, karbantartása
(jelzett hibák elhárítása/megoldása)
● segítségnyújtás a kutató-fejlesztő laborok számítógépeinek, berendezéseinek
üzemeltetésében, karbantartásában
● Hallgatói laborok számítógépeinek üzemeltetése, rendszeres (heti) ellenőrzése
● Tantermek projektorainak üzemeltetése, rendszeres (heti) ellenőrzése,
kapcsolattartás a szervizzel
● Dell EMC Blade + storage üzemeltetése (szerverek, virtuális számítógépek;
rendszernaplók kezelése, szükség szerint javítás/helyreállítás, virtuális gépek napi
ellenőrzése)
● Heti rendszeres mentés (beállítások, felhasználók home könyvtára (arato), levelezés,
honlap)
● Központi nyomtatók üzemeltetése (napi helyszíni ellenőrzés, szerviz kapcsolattartás)
● Tanszéki hálózati csomópontok nyilvántartásának kezelése (kari DHCP szerver,
egyetemi DNS szerver, tanszéki rendszergazdai kérésre indul)
● 7/24 ügyelet, alapműködést befolyásoló leállás azonnali elhárítására (teljes hálózat,
szerver funkciók, termek leállása)
● Informatikai beszerzések, garanciális ügyintézések bonyolítása, kapcsolattartás a
beszállítókkal
● Kari, tanszéki eszközök garancián túli javításának ügyintézése (fogadóóra során
ellenőrzés, tanácsadás, bevizsgálás)
● Kari szoftvernyilvántatás karbantartása
● DEIK accountok kezelése (nyilvántartások karbantartása, féléves felülvizsgálat
ideiglenes account esetén, évente jelszavak erősségének vizsgálata)
● kari DEKa kártyák (kapcsolódó belépési jogok) nyilvántartása, kapcsolattartás a
gyártóval
● Közreműködés leltározásban, eszköznyilvántartásban, selejtezésben
● Tanácsadás, segítség rendezvények (versenyek, konferenciák) informatikai
környezetének kialakításában
● Tűz és munkavédelmi feladatok (részvétel továbbképzésen, oktatás biztosítása a
DEIK munkatársainak, kapcsolattartás az egyetemi szervezetekkel)
● Tervezett leállás esetén, két munkanappal korábban írásos értesítése a belső
munkatársaknak.
Tanszéki rendszergazda feladatai
● A tanszék használatában lévő eszközökre vonatkozóan incidensek, problémák
kezelése, megoldása, kérdések megválaszolása, változtatáskérelmek fogadása,
konfigurációkezelés, új eszközök esetén, igény szerint rendszertelepítés.
● Első vonalbeli támogatás, esetleges hibaelhárítás, háttértámogatás kérése a
Rendszergazdai Csoporttól.
Illetékes dékánhelyettes feladatai
● felügyeli a Rendszergazdai Csoport tevékenységét
● javaslatot tesz az informatikai rendszer szűk keresztmetszeteinek felszámolására,
beleértve a hardver beszerzéseket
● ellenőrzi az informatikai szabályzat betartását
● közreműködik a katasztrófa-elhárítási tervek elkészítésében, felügyeli azok
tesztelését.
Felhasználói szabályzat
Belső munkatárs
feladatai
● A rendelkezésére bocsájtott informatikai eszközök megóvása. Anyagilag felelős a
leltári nyilvántartásban szereplő, személyhez rendelt informatikai eszközök (hardver
és szoftver) megőrzéséért, gondos kezeléséért.
● megismeri a kari vezetés által támogatottnak tekintett szoftverek kezelését, és adott
kari projektek esetén kizárólag ezeket használja;
● megismeri a kari honlapon elhelyezett tájékoztatók tartalmát;
● kari feladatainak ellátása során a belső levelezőrendszert veszi igénybe;
● gondoskodik az általa létrehozott adatok rendszeres mentéséről;
● érzékeny adatok esetén gondoskodik azok biztonságos tárolásáról;
● a belépési jelszavait gondozza, titkosságát megőrzi, rendszeres időközönként, vagy
rendszergazdai kérésre megváltoztatja;
● az informatikai eszközeit rendeltetésszerűen használja;
● a tudomására jutó meghibásodásokról írásban (email) értesíti a Rendszergazdai
Csoportot;
● más felhasználókat figyelmeztet a szabályok betartására;
● a kari honlapon karbantartja saját adatait
jogai
● az általa használt munkaállomáson szabadon megválaszthatja az alkalmazandó
programok körét;
● az arato.inf.unideb.hu szerveren tárhelyet, shell accountot kap, ezen keresztül az
egyetemi hálózaton kívülről is elérheti a DEIKNET szolgáltatásait
● az egyetemi VPN megoldást használva elérheti a DEIKNET szolgáltatásait
nem jogosult
● munkaállomását megbontani; a hálózatot megbontani, átstrukturálni; engedély
nélkül gépeket, eszközöket a kari hálózathoz csatlakoztatni
● más felhasználó dokumentumait illetéktelenül megtekinteni, másolni
● engedély nélkül saját wifi acces point, vagy egyetemi hálózatot módosító átjáró
létesítésére, és minden olyan tevékenységre, ami a kari informatikai szolgáltatások
működési biztonságát veszélyezteti.
Külső munkatárs
feladatai
● az informatika eszközöket rendeltetésszerűen használja, különös tekintettel a
hálózat egységére;
● a meghibásodott informatikai berendezésekről haladéktalanul értesíti valamely belső
munkatársat;
● az eduID azonosítójának jelszavát bizalmasan kezeli, mással nem osztja meg;
● Internet elérés esetén tiszteletben tartja az akadémiai szféra előírásait [5]
jogai
● tanulási/kutatási célokra igénybe veheti a kari informatikai infrastruktúrát
● a kari elektronikus hálózatot igénybe veheti a saját elektronikai eszközeinek
feltöltésére, figyelembe véve az adott végpontok kapacitását.
nem jogosult
● a hálózatot megbontani, átstrukturálni; engedély nélkül gépeket, eszközöket a kari
hálózathoz csatlakoztatni
● más felhasználók munkájának megzavarására, dokumentumainak illetéktelen
megtekintésére, másolására
Adatbiztonság
Rendelkezésre állás
A kari informatikai infrastruktúra magasabb szintű rendelkezésre állása elsősorban a
homogén hardver- és szoftverkörnyezet biztosításával érhető el. A homogén
hardverkörnyezetet legalább géptermi szinten biztosítani kell. Az operációs rendszer az összes
laborban egységes, míg a telepített alkalmazói programok laborszinten egységesek. A
szoftverkörnyezet felülvizsgálatára szemeszterenként került sor, a belső felhasználók
bevonásával.
Az állásidő csökkentésére riasztási rendszer kialakításával (hallgató–oktató–rendszergazda),
hatékony mentési eljárásokkal, munkatársak képzésével, és megfelelő raktárkészlet (hideg-
meleg tartalék, alkatrészek, tisztítóanyagok, kellékanyagok) biztosításával, valamint a
munkaállomások rendszeres karbantartásával/portalanításával készül fel a Rendszergazdai
Csoport.
Szerverszobák
A szerverterem ajtóinak folyamatosan zárva kell lennie. A szerverteremben belső felhasználó
csak rendszergazda felügyelete alatt tartózkodhat. Szerverteremben enni, inni tilos! A
szerverterem rendjének kialakításáért és megtartásáért a Rendszergazdai Csoport felelős.
Rendszeres mentés
A kari működést megalapozó adatoknál többszintű mentés kialakítása és alkalmazása
szükséges. A Dékáni Hivatal munkatársainak kötelessége a személyes kezelésű adatok napi
mentése külső adathordozóra vagy távoli szerverre.
Katasztrófahelyzetek
Minden elővigyázatosság ellenére sem lehet katasztrófahelyzet kialakulását kizárni. Habár az
előfordulás esélye alacsony, az általa okozott anyagi kár jelentős lehet a kieső szolgáltatás
fontossága és annak eredeti színvonalra visszaállításához szükséges idő függvényében. A
katasztrófa elhárítási tervekben foglalt intézkedések ismeretét rendszeres időközönként
ellenőrizni kell. A katasztrófa elhárítási tervek végrehajtásának képességét rendszeres
időközönként tesztelni kell. Ezen tesztelés során ügyelni kell arra, hogy az károsan ne
befolyásolja az informatikai rendszerek működését.
Záró rendelkezések
A jelen Szabályzat és annak függelékei 2017. év július hó 1. napján lépnek hatályba
a Szabályzat kihirdetésével. Kihirdetésnek minősül a Kar honlapján történő
közzététel. A Szabályzat a következő linken érhető el: www.inf.unideb.hu
/hu/letoltheto