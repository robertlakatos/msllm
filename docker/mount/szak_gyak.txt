
Szakmai gyakorlat 	

A 15/2006 (IV.3) OM rendelet változása miatt hallgatóinknak diplomájuk megszerzéséhez szakmai gyakorlatot kell teljesíteniük. A 2014. szeptember után felvett hallgatók alapképzésben 320 munkaórát, mesterképzésben pedig 240 munkaórát kötelesek szakmai gyakorlaton részt venni.

Az ország több felsőoktatási intézményéhez hasonlóan alapvetően mi is a hallgatókra számítunk abban, hogy találják meg a számukra megfelelő céget, vállalkozást, ahol fogadják őket szakmai gyakorlatra, hajlandóak egy munkahelyi gyakorlat vezetőt kijelölni és feladatot adni számukra.
A szakmai gyakorlatra való jelentkezés feltétele

A BSc szakokon az alábbi tárgyak teljesítése után lehet szakmai gyakorlatra jelentkezni.

Programtervező informatikus:
	
- Magas szintű programozási nyelvek 2
- Adatbázisrendszerek
- Adatbázisrendszerek labor
- Gazdaságinformatikus
	
Programozás 2

- Számvitel
- Mérnökinformatikus
- Programozási nyelvek 2
- Számítógépes hálózatok

Az MSc szakokon:

- Adattudomány

a 2. félévtől kezdve lehet szakmai gyakorlatra jelentkezni

- Gazdaságinformatikus
- Mérnökinformatikus
- Programtervező informatikus

 
A szakmai gyakorlat folyamata

2022. május 27. napjától kezdődően a szakmai gyakorlat adminisztrációja online rendszerben történik.

 

Jelentkezés:

A felület a következő linken érhető el a Bejelentkezést követően (jobb felső sarok): https://magpraktikum.hu/

A legelső bejelentkezést megelőzően kérjük, regisztráljon az alábbi felületen: https://magpraktikum.hu/registration

Ezt követően lépjen be eduID azonosítójával és jelszavával (a Neptunhoz használt felhasználónév és jelszó).

Amennyiben a gyakorlati hely megegyezett a hallgatóval a szakmai gyakorlat idejéről és az elvégzendő feladatokról, a Fogadó nyilatkozatot (hiánytalanul kitöltve, aláírva, céges aláírással és bélyegzővel ellátva) a szakmai gyakorlat megkezdése előtt legalább 1 hónappal szükséges feltölteni az online rendszerbe.

Fogadó nyilatkozat sablon letöltése ide kattintva.

    Abban az esetben, ha a hallgató olyan cégnél szeretné teljesíteni a szakmai gyakorlatot, amivel az egyetemnek még nincs szerződése, a MAG Praktikum készíti el a Megállapodást, melyet a hallgatónak kell eljuttatnia céghez aláírásra, majd visszajuttatni a MAG Praktikumhoz. (A MAG Praktikum minden esetben értesíti a hallgatót, hogy hol és mikor veheti át a dokumentumokat.)
    Amennyiben a cégnek már van szerződése az egyetemmel, akkor a MAG Praktikum által elkészített 1 oldalas szerződésmellékletet kell eljuttatnia a hallgatónak a céghez aláírásra, majd visszajuttatni a MAG Praktikumhoz. (A MAG Praktikum minden esetben értesíti a hallgatót, hogy hol és mikor veheti át a dokumentumokat.)

Az aláírt Megállapodást és/vagy mellékletet a hallgatónak fel kell töltenie az online rendszerbe is.

 

Teljesítés/lezárás:

A szakmai gyakorlat teljesítését a hallgató az Igazolás szakmai gyakorlat teljesítéséről nyomtatvány kitöltésével és legalább 1 oldalas, a gyakorlati hely által jóváhagyott és ellenjegyzett gyakorlati beszámolóval igazolja le (hiánytalanul kitöltve, aláírva, céges aláírással és bélyegzővel ellátva), melynek elfogadásáról a szakmai gyakorlati albizottság dönt.

A végzős hallgató a teljesítésről szóló igazolást és beszámolót (hiánytalanul kitöltve, aláírva, céges aláírással és bélyegzővel ellátva) a tervezett záróvizsga előtt legkésőbb 2 héttel köteles feltölteni az online rendszerbe.

A 2022. május 27. előtt megküldött fogadó nyilatkozat esetében az adminisztráció még nem az új elektronikus rendszerben történt, így az igazolást és a beszámolót a szakmaigyakorlat@inf.unideb.hu email címre szkennelt formában szükséges megküldeni.

Igazolás szakmai gyakorlat teljesítéséről sablon letöltése ide kattintva.

Munkavégzés utólag nem számolható el szakmai gyakorlatként.

Szakmai gyakorlat tárggyal kapcsolatos tudnivalók

A 2021 és azt követő mintatanterves hallgatóknak 2022/23/1 félévtől a Szakmai gyakorlat tárgy felvétele és teljesítése kötelező.

A Szakmai gyakorlat tárgy teljesítéséért kapott kreditek a kötelezően választható vagy a szabadon választható kreditekhez számolhatók el.

Alapképzésen a mintatanterv szerint a 6. félévben ajánlott felvenni a tárgyat.

A szakmai gyakorlat akkor kezdhető el, ha:

    alapképzésben teljesítette a szakmai gyakorlat megkezdéséhez a TVSZ-ben előírt tantárgyi követelményeket
    mesterképzésben a 2. aktív félévet kezdi meg

A tárgy felvehető az őszi és a tavaszi félévben az első oktatási hét végéig, ezen túl további 3 hétig kérvénnyel, eljárási díj nélkül.
Határidők:

    Az adott félévben záróvizsgázó hallgatónak legkésőbb a záróvizsga időszak első napja előtt 2 héttel le kell adni a beszámolót és az igazolást is.
    A tárgyat akkor érdemes felvenni az adott félévben, ha a szakmai gyakorlat teljesítésére, továbbá a szakmai gyakorlat leigazolására is sor kerül legkésőbb a vizsgaidőszak vége előtt egy héttel.
    A nyáron teljesített szakmai gyakorlat esetén a következő félévben kell a tárgyat felvenni.

 
Kapcsolattartás:

MAG Praktikum
MAG Praktikum rendszerrel kapcsolatos információk:
E-mail: info@magpraktikum.hu
Telefon: +36 52 512 900/88289
Fogadóóra: Hétfő-péntek: 8.00-12.00
Helyszín: 4032 Debrecen, Böszörményi út 138.
Veres Péter Kollégium fsz.1.

Tanulmányi Osztály
Fogadóóra: Hétfő-péntek: 9.00-11.00
Telefon: +36 52 512 900 / 75040
E-mail: szakmaigyakorlat@inf.unideb.hu
Szakmai gyakorlattal kapcsolatos információk:
Helyszín: IF20 (Tanulmányi Osztály)
